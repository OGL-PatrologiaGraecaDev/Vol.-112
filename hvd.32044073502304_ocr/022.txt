
m
CONSTANTINI P
PORPHIROGENl ἸῚ
IMPERATORIS
DE CEREMONIIS AULZE BYZANTIN/E
LIBRI DUO
(ΗΜΕοΕ ΕΤ ωτιδιε Ε RECENSIONE JOAN. JAC. REISKII, CUM EIUSDEM COMMENTARIIS INTEGRIS.
Β. G. NIEBUHRII. PRJEFATIO
(Ed. Bonn. 1820.)
De Constantino Porphyrogenneto imperatore, de libris quibus ordo aulae Bysantinze declaratur, qui ad
illum auctorem referuntur, eorumque codice Lipsiensi, plene luculenterquea Leichio Reiskioque expo-
situm est: nos breviter explicabimus, haec editio quibusnam dotibus illi praestet quas et princeps fuit,
et hactenus unica. Hanc a Leichio emptam, immaturaque ejus morte abruptam a Reiskio ad ﬁnem tomi
secundi perductam, tertium voluntate bibliopola qui rei familiaris jacturam augeri nolebat omissum
esse, notissima res est. Leichius, pravo consilio usus, ita conlisus est apographc per Draudium confecto,
ut vix inepiceret codicem cujus praesentis copia erat, editionem certe unice ad illud typis exscriberet.
Sed Reiskius, suscepta cperis cura, nihil antiquius esse duxit collatione codicis, unde quam plurimis
locis tcedissimos errores correxit; incisa integra, propter ὁμοιοτέλευτα praesertim, omissa, restituit; quae
omnia in commentario accurate indicavit, in priore parte quae jam e prelo exierat emendare non licebat.
Ego a Classeno meo impetravi ut vitiosa emendaret, manca suppleret, quae ex prave Graecis male versa
essent, corrigeret; omnia ex mente Reiskii : cujus rei et labor fuit non exiguus, et fructus sane amplus.
In sequentibus quae Reiskius ipse accuravit, nihil mutare placuit, quanquam ille, cum portenta scribendi,
qualia in codice exstant, manifestosque errores. relinqueret, sibi ipsi,measque consuetudini contrarius
fuerit. Sed nolebam festinatius agere, quod facere debuissem, otio destitutus; itaque incommodum,
quod levius mihi videretur, elegi. Cum vero concedimus non esse omni numero absolutam recensionem
Reiskii, commentarii laudibus nihil sane detrahitur, quo ille res obscurissimas extraque communem co-
gnitionem positas ita explicavit ut Lessingius, etiam in his litteris sapientissimus judex, ‹‹ admirandum
esse opus, et luculentissimis hujus generis aequiparandum, ›› pronuntiarit. Hujus commentarii partem
posteriorem, qua! Appendicem libri primi, secundumque integrum persequitur, post annum 75, e
schedis Reiskii, in volumine hujus partis secundo ereptam oblivioni in lucem proferam; idque mihi
potissimum contigisse, propter paternam amicitiam pietatemque qua inde a pueritia memoriam viri
unici sancte colere assuetus sum, vehementer laetor. Fateor sane multis locis nonnisi inchoata esse.
lima: servata, quam scriptor adhibuisset, nisi bibliopola eum destituisset: verum id nitori potius quam
pretio operis obest.
Codicem ipsum, ut inspici posset ubi opus foret, Lipsia transmissum esse, Blumneri, v. cl., humani-
tati litterarumque amori, et, nisi me conjectura decipit, amicitiae patrocinioque Hermanni debeo.
Scio ego, libros Contantinianos de cerimoniis, qaos inscriptio ipsa circa nugas versari prodit, a plu-
rimis contemni plane ac derideri: neque negabo majorem prioris libri partem ita esse comparatam ut
ingenuo homini nauseam moveat. Sed vel in his quisquiliis insunt nihilominus res ad historias cogni-
tionem minime inutiles: tum vero illa praesertim in sequentibus quis ex Petro Patricio, partim omisso
ejus nomine, hausta sunt, non solum utilitatem habent eximiam, sed elegantiam quoque; neque fere
alii hujus corporis libro praestantia cedunt. Delitescit in iis, ut rem exemplo commonstrem, Leonis Au-
gusti edictum, quod per annos paulo minus 8O inde protrahere neglexerunt qui augenda: collectioni
reliquiarum juris Ante-Justinianei operam dederunt.
Scr. Bonna! a. d. v Id. Mart. MDCCCXXIX.
