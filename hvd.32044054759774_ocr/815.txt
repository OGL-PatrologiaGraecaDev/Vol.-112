1719.

Β. RABANI MAURI ARCHIEP. MQGUNT. OPERUM PARS IV.
Altithronus glorioso
Rex sedebit in solio,
‘Angelorum tremebunda
Circumstabunt et agmina,
Cunctis judex cum propria
Secundum reddet merita.
Stabimus et nos pavidi
Ante tribunal Dei
Reddemusque de omnibus
Rationem affectibus,
Nostra videntes posita
Ante obtutus crimina,
Librosque conscientiae
Patefactos in facie :
In singultus erumpamus,
Et fletu diro gememus,
Subtracta necessaria
Operandi materia.
Tunc fideles nam caelestem
Urbis summa: Hierusalem ’
Sustollentur ad patriam,
Introibunt ad gloriam,
' Ubi fulget vera pacis
Lux Christus, sol mirabilis.
Hymnorum cantionibus
Sedulo tinnientibus,
Sanctis tripudiantibus
Angelorum ex millibus
In paterna claritate
Se gaudent Christum cernere.
Sic viginti felicibus
Quatuor senioribus
Coronas jam mittentibus
Agni Dei sub pedibus
Laudatur tribus vicibus
Trinitas aeternalibus.
Bis binis coram stantibus ’
Unitis animalibus,
Terna laude sonantibus ⁴
Sanctus Sabaoth Dominus.
Hac sancti manent gloria
A saeculis in saecula.
Zelus ignis furibundus
Consummet adversarios,
Nolentes Christum credere
Deo a Patre venisse,
Retro ruunt perpetui
In ignis ﬂammas impii.
Ubi habentur tenebrae
Vermes et dirae bestiae,
Ubi ignis sulphureus
Ardet ﬂammis edacibus,
Ubi rugitus hominum,
Fletus et stridor dentium.
Ubi gehennae gemitus,
Tonitruus et horridus,
Ubi ardor ﬂammaticus
Sitis famisque maximus,
Ubi tortor durissimus
Consolaturus optime
